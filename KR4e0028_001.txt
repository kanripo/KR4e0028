# -*- mode: mandoku-view; -*-
#+TITLE: 白石山房逸藁
#+DATE: 2015-08-25 00:16:46.968255
#+PROPERTY: ID KR4e0028
#+PROPERTY: BASEEDITION WYG    
#+PROPERTY: JUAN 卷上
<pb:KR4e0028_WYG_001-1a>¶
欽定四庫全書¶
白石山房逸藁巻上¶
　　　　　　　　　　　　明　張丁　撰¶
　郊禋慶成分得霄字四十韻¶
　　宋太史濂序(附/)¶
　皇帝自登大寳主百神即有事於昊天上帝以仁祖¶
　淳皇帝配神作主於今五載弗懈益恭粤洪武壬子¶
　冬十一月辛酉日長至復遘其時前期丙辰上御奉¶
<pb:KR4e0028_WYG_001-1b>¶
　天殿集臣工於庭告以誓命戊午出宿齋宮有司汜¶
　掃反土鄉為田燭各戒具脩㒺敢弗肅及期行事百¶
　辟卿士後先駿奔牲牷肥腯圭幣温緻器用質雅酒¶
　齊苾芬樂舞具奏升禋上聞皇心内外質文兩盡上¶
　帝居歆福祿攸降既竣事禮部尚書陶凱工部尚書¶
　黄肅工部侍郎牛諒晉府參軍熊鼎磨勘司令吳雲¶
　兵部郎中劉崧工部主事周子諒秘書監丞陶誼晉¶
　府錄事張孟兼呉府錄事呉從善咸謂皇帝升中於¶
<pb:KR4e0028_WYG_001-2a>¶
　天國之大典幸際熈明與於執豆籩之列不可無篇¶
　什以紀慶成昭示萬世遂以唐詩星臨萬戸動月傍¶
　九霄多為韻各賦詩一章而属濓序之濓聞郊社之¶
　禮始於有虞氏至周大脩秦漢以來寖涉不經且惑¶
　於六天六帝之説莫之適從君國子民者亦罕能躬¶
　嚴祀事往往遣大臣攝之肆惟皇上一據禮經而洗¶
　千古之陋每嵗親升泰壇昭事上帝恪恭寅畏有赫¶
　其臨隂斂陽舒降甘風雨覃及寰宇物無疵癘行見¶
<pb:KR4e0028_WYG_001-2b>¶
　鳯凰降而龜龍假矣聲歌之發兹非其時乎昔者周¶
　人之誦所謂昊天有成命者郊祀天地也思文者后¶
　稷配天也二詩詞氣奥密卒未能曉然非卜商之序¶
　揚其宏綱後世何自而明之羣公之什優柔而雅馴¶
　整肅而泰豫足以美盛德形容而告於神明善言詩¶
　者謂其有得詩人之微㫖所可愧者濓非卜商之識¶
　僣序作者之意君子其謂斯何雖然一代之成憲後¶
　王之所取法者其大槩亦頗著見於間云是嵗十有¶
<pb:KR4e0028_WYG_001-3a>¶
　二月甲戌朔金華宋濓謹序¶
后德緜昌厯天心翊聖朝邊塵初滌蕩雲漢已光昭削¶
僣功尤烈來王化愈遥金陵誇地險玉燭羡時調甘露¶
諸祥集嘉禾兩岐天升中酬昊帝殷薦配神堯五稔明¶
禋肅千官縟禮饒嵗将纒赤奮斗正指𤣥枵大報儀應¶
飭長迎意更邵澤宮申誓命宣室禀章條法鼔雞人呌¶
巾車太僕要祝融驅汜埽太乙引招揺矗矗旌常建祁¶
祁旟斾飄三輿尊木輅八騄重華聊貔虎揚璇葢神仙¶
<pb:KR4e0028_WYG_001-3b>¶
捧玉雕清飈傳警蹕紫陌覘冲鞗爾乃登壇履因之寀¶
殿超衮衣披日月皮弁映星杓薌合羣供焫鸞刀衆啟¶
膋貴誠呈繭栗尚質薦陶匏圭璧繽紛奠尊罍襍㳫標¶
大糦承黍稷廣樂備雲韶孤竹璚笙麗空桑錦瑟嘹九¶
成看舞翟六變聽懸毊祝已将明信巫還告腯臕文真¶
情並至儀果物俱遼聖慮尤旡射臣心總不佻焄蒿神¶
自凛肸蠁祉靡料烈祖咸蒸衎羣神徧悦嗂徳馨瀰紫¶
府仁饗徹丹霄天既齋明假人因頌祝囂百昌歌日彩¶
<pb:KR4e0028_WYG_001-4a>¶
萬夀禱松喬景福穰穰降神休叠叠徼祥光凝輦轂恊¶
氣靄鑾鑣順備尤磅礴清寜更泬寥尊親懐血氣作睹¶
罄英翹嘉瑞麟遊藪雝喈鳯叶簫九圍精意塞重譯雅¶
聲招允矣三靈荅悠哉百沴消愚臣叨相禮諧尹繼𢋫¶
謡¶
　　夜坐國學玉兔泉聫句¶
　　　宋太史濓序(附/)¶
　洪武五年秋九月十又五日日入酉予與仲子璲過¶
<pb:KR4e0028_WYG_001-4b>¶
　張錄事孟兼於成均秉燭對夜孟兼方命侍史汲玉¶
　兔泉瀹茗俄熊參軍鼎劉職方崧周虞部子諒皆集¶
　相與談詩至惬心處輒抵掌笑譁呂太常仲善聞之¶
　亦驩然來㑹既啜茗已孟兼出新造玉兎泉銘諷之¶
　且曰今夕何夕勝友如雲不可無以為娯請舉泉聫¶
　詩何如衆皆曰然予年有一日之長俾題其首句餘¶
　則以次而續鬬竒據勝閧閧弗能休至二鼔詩成各¶
　擁衾枕榻逮鷄再號風雨凄迷僕夫載塗官事有程¶
<pb:KR4e0028_WYG_001-5a>¶
　皆不告而散予亦騎驢去朝天矣明日孟兼將屬梓遂¶
　作小楷繋詩於銘左徴予為之引於戲人事聚散如¶
　風中飛矢其囘旋飄泊曷嘗有一定之踪今幸得與¶
　二三君子岸幘咏詩輾然一笑豈非天哉然此七人¶
　之中楚産者大半獨予父子與孟兼居越西相距僅¶
　半舎他時或後先投簮而歸支九節笻訪孟兼白石¶
　山房溯泳諸賢立霄漢上欲一見不可得取此巻閲¶
　之恍如聚首成均時寜不有慰於寂寥之鄉也耶孟¶
<pb:KR4e0028_WYG_001-5b>¶
　兼子諒皆以字名熊君字伯頴劉君字子髙予則南¶
　宫散吏金華宋濓也¶
成均地何靈聖澤資灌沃(濓/)兔奔兆竒徴井泄廢新斸¶
(鼎/)自非三窟深孰湛一川綠(孟兼/)儲精本從金生色絶¶
勝玉(子諒/)霜毛蘸寒飲雪毳翻夜浴(崧/)醸冽補酒經沐¶
丹騐仙籙(仲善/)杵㫪蟾窟弃珠噴鱣堂觸(璲/)字月生隂¶
精觀天漏晴旭(濓/)氷澄毛骨竪鑑徹鬚眉燭(鼎/)㕙名徒¶
自竒繪行穢難贖(孟兼/)雖涵東郭狡難洗上蔡辱(子諒/)¶
<pb:KR4e0028_WYG_001-6a>¶
引滿瓶未羸探幽綆頻續(崧/)流罌滲銀牀出竇濺瓊粟¶
(仲善/)醉沃目暈花凍汲指連瘃(璲/)濡毫乃目潤照影從¶
人欲(濓/)光沈天上魄祥啟地中躅(鼎/)摛辭挹餘清盟薦¶
侑嘉告(子諒/)劍刺非貳師池移豈身毒(孟兼/)燕支愧浮¶
陳鹽鹵鄙富蜀(崧/)不動疑窪雪頻移風笑纛(仲善/)天光¶
一眼開雲影片鱗束(璲/)劇燕覺瘮瘭蹶足想彳亍(濓/)觱¶
沸虎爪跑㪺吸猿臂跼(鼎/)潔士濯纓冠濁卒卸刀襡子¶
(諒/)情當昴君降夜或井霜督(孟兼/)誰知鍾阜分脉與伊¶
<pb:KR4e0028_WYG_001-6b>¶
洛屬(崧/)錫名爾固嘉戰句吾何局(仲善/)聫将指鼎比疾¶
勝撃鉢促(璲/)驚風落燈燼斜月墜簷曲靈源詎能窮短¶
詠聊可錄(濓/)¶
　　　題義門¶
(丁/)嘗因潜溪先生發交扵前太常愽士鄭君仲舒仲舒¶
之文閎通博大汪洋無溪然一裁於理嘗語(丁/)以為文¶
之道必根忠孝性情之實而發然後可傳傳斯永久時¶
(丁/)初知為文仲舒一見竒之許以有成(丁/)兹受知聖天¶
<pb:KR4e0028_WYG_001-7a>¶
子致榮膴累顯官於丈焉頼歸省邱隴道經義門謁仲¶
舒之廬而宿焉仲舒間示(丁/)義門詩巻皆宇内鉅公名¶
文(丁/)反覆詳玩赧焉瞠乎其後乃聖天子澄清海甸廣¶
勵學宫𢎞宣教鐸亟取君家義範垂示來兹綸恩指日¶
下矣(丁/)賦短歌書之末簡顧(丁/)言何足為義門重庶(丁/)¶
名得藉義門以貽不朽爾里人張丁孟兼拜手書¶
孝不遺厥親義不辭君役克全兹兩端稔足久雍睦世¶
俗習澆漓君家仍朴遫世俗尚浮屠君家尊儒宿文章¶
<pb:KR4e0028_WYG_001-7b>¶
夙擅名道義素積蓄覃恩表閭門用是敦頽俗末學勉¶
追隨步趨恐不足漫作短歌行聊以将頌祝¶
　　　寄桃源鄭徴士¶
予往山中時賦詩寄桃源鄭徴士有云桑麻别境仍雞¶
犬曉夜空山自鶴猿今來江左每懷舊趣而不可得乃¶
以二句析之為韻賦古體十四首首六句覔便寄之且¶
以表予之思云爾¶
　　　桑字¶
<pb:KR4e0028_WYG_001-8a>¶
我思桃源山林谷春晝長雲生岩石静花落泉水香笑¶
我不歸客何年返耕桑¶
　　　麻字¶
何年返耕桑與子種桃花山中尋白鹿石上看紅霞竟¶
日得辭后相從飯胡麻¶
　　　别字¶
相從飯胡麻已與塵事絶致身在烟霞此心比冰雪便¶
當賦歸來共話經年别¶
<pb:KR4e0028_WYG_001-8b>¶
　　　境字¶
共話經年别令人發深省悠悠感飄蓬戀戀依鄉井漫¶
爾結茅屋遁跡桃源境¶
　　　仍字¶
遁跡桃源境日對青崚嶒澗響驚夜雨雲寒沍春冰况¶
此人事絶沈憂豈相仍¶
　　　雞字¶
沈憂豈相仍浩然樂幽棲山空夜花落木密春鳥啼我¶
<pb:KR4e0028_WYG_001-9a>¶
厭朝市居攬衣起聞雞¶
　　　犬字¶
攬衣起聞雞寤寐恒展轉懷親念已頻覲主顔覺靦欲¶
尋舊籬落聽吠山家犬¶
　　　曉字¶
聽吠山家犬烟霞故深窈上拂穹宇髙下俯人寰小泠¶
然風露涼落月林開曉¶
　　　夜字¶
<pb:KR4e0028_WYG_001-9b>¶
落月林開曉白雲散幽舎翩翩笙鶴回井井神仙下中¶
有好修人浩歌美清夜¶
　　　空字¶
浩歌美清夜翩翩挾天風采芹碧澗底看奕青雲中洞¶
口有霜瀑飛流落晴空¶
　　　山字¶
飛流落晴空青雲上可攀念子氷雪姿媿我塵土顔長¶
歌采芝曲白雲滿前山¶
<pb:KR4e0028_WYG_001-10a>¶
　　　自字¶
白雲滿前山杳杳入蒼翠風清鶴在林夜静月墮地惟¶
有屋下泉汨汨來何自¶
　　　鶴字¶
汨汨來何自泉鳴晝寂寞春暖澗草生鳥弄林花落山¶
人盍歸來為伴林間鶴¶
　　　猿字¶
為伴林間鶴松老枝葉繁石爛不復覺丹成竟㤀言幽¶
<pb:KR4e0028_WYG_001-10b>¶
響亦何䖏雲蘿自啼猿¶
　　　送童良仲歸蘭谿¶
嘗讀登科記猶憶庚子年君名乃亞魁衆口爭稱傳豈¶
惟宗黨重亦為閭里賢授官得要地尚爾客幽燕音書¶
或間至途路動逾千不謂兵革起陵谷成變遷南北遂¶
阻隔相望各一天我思曷怏睹心若揺旌懸君世居蘭¶
谿我家浦水邉相去固甚邇雞犬聲相連胡為萬里别¶
不啻參商然人生出䖏異㑹晤實因緣去年朔方平君¶
<pb:KR4e0028_WYG_001-11a>¶
挈家南還相逢逆旅中把手話纏綿江城寒雨歇泥淖¶
窮巷偏促席竟及夕剪燭夜忘眠或於風雪際圍爐擁¶
青氊哦詩出險語欲壓石鼎聫君才十倍丕顧我何能¶
先譬諸觕糲女效顰媿妖妍又如低飛鳥斂翮避鷹鸇¶
此情膠漆投此義金石堅還返僅半載慰藉肯弃捐興¶
言久居此浩然鄉思牽今日既得請促装買歸船功名¶
非吾事身世圖生全故山有敝廬讀書可終焉昔有釣¶
遊處西郊及東阡鄰翁縦談謔嵗時羅酒筵非學髙尚¶
<pb:KR4e0028_WYG_001-11b>¶
隐實且脱憂煎聞之使我驚我亦思林泉我生素狂瞽¶
竊祿徒備員幾欲乞歸養日夕心乾乾念君挽莫留告¶
别一何遄探囊竟何有憐剩三百錢沽酒勸君飲為君¶
冩拳拳蒸雨急如洗薫風爽微肩到家可計程定及秋¶
月圓¶
　　送鄭叔車還鄉¶
　　　蘓太史平仲序(附/)¶
　浦江義門鄭君仲舒北仕於燕二十有餘年不聞問¶
<pb:KR4e0028_WYG_001-12a>¶
　亦且十年仲舒之子叔車居常皇皇如也王師既下¶
　燕叔車即告行於尊長往迎方燕之下也凡在仕籍¶
　者徙而處之汴京者有之徙而處之兩淮者有之挾¶
　而致之南京者有之而蹤跡仲舒之所之言人人殊¶
　或言南京或言兩淮或言汴京又或言於時仲舒已¶
　解官不在行間仍留燕也然言之南京者十五六從¶
　者惑於所之叔車曰古人之尋其親也無方而獲見¶
　焉者多矣况我父有方乎燕也汴也淮也南京也吾¶
<pb:KR4e0028_WYG_001-12b>¶
　無不之焉則吾父當無不見焉又奚惑乃行行次京¶
　口遣從者走南京訪焉比從者至於南京則仲舒之¶
　於南京也二日矣方卧病逆旅從者以告叔車叔車¶
　兼程而至仲舒見而悲悲而喜喜而不知病之去體¶
　也内交於仲舒之士僉曰仲舒幸哉有子如此真無¶
　忝義門子弟哉余竊以為叔車之來子職也而其事¶
　則殆有隂隲之者使叔車竟絶江如淮如汴如燕不¶
　先之以從者如南京至不至從何而知之先之以從¶
<pb:KR4e0028_WYG_001-13a>¶
　者矣使仲舒之至也後一二日則叔車亦且如淮如¶
　汴如燕矣叔車行萬里外而仲舒客南京卧病而愁¶
　居左右就養将仰之誰哉今仲舒甫息肩弛擔而從¶
　者遄至乃若期然叔車遂得共為子職仲舒享其養¶
　而安焉此非人也天也明年春仲舒謀歸拜其先人¶
　墓勿克命叔車代之行張孟兼氏與叔車居同邑且¶
　親喜其能子也為詩以餞之率諸縉紳和之而屬余¶
　序之¶
<pb:KR4e0028_WYG_001-13b>¶
晚秋氣始肅逺客早知寒登艫越重河長路浩漫漫鄭¶
君去故國水宿更風飱因兹搆沈綿伏枕在江干昔年¶
仕朝簮濟濟儀鵷鸞有子長堦庭娟娟秀芝蘭兵壓隔¶
溫凊恨不生羽翰流言日紛起念之熱肺肝燕山尚氷¶
霰汴水猶波瀾既憂滫瀡闕復恐衣裳單未知親定所¶
豈悼行路難願學朱夀昌厯訪遍川蠻望雲朝屢悵見¶
月宵永歎睽違十五載夣寐何時安一旦遇中途兩恨¶
共相看阿児悲且喜揾淚不能乾阿父病隨愈傾倒為¶
<pb:KR4e0028_WYG_001-14a>¶
汝歡細詢盡故舊相語夜向闌幾人亂離後骨肉能爾¶
完况乃四十指舉族無一殘㑹當返故里髙堂舞斑斕¶
因事尚留滯遣子先往觀急歸報尊長庶使衆心寛忝¶
予同鄉邑羡伊子職殫移忠諒由孝踵美登王官荆花¶
既燁燁桂樹亦團團好将丹一寸書入青琅玕¶
　　　送鄭仲宗聽宣¶
客裏論心緒山中有隠居毎聽深竹雨還釣碧川魚翻¶
笑歸難得多緣計不踈好将天上語子細報鄉閭¶
<pb:KR4e0028_WYG_001-14b>¶
　　　咏茶(金華之茶産於龍門者為最佳龍門宋太/史讀書處也)¶
佳品龍門産先春長碧芽瀹泉分玉乳烙火試雲花沁¶
入詩脾瘦香清夢境賒相如故病渇飲啜轉風華¶
　　　過梅節悠故宅¶
梅溪尚可作吾亦溯微湍力罷千金括謀迴萬乘鑾孤¶
忠殉社稷亂石𦵏衣冠依約曽棲䖏楓邱血尚丹¶
　　　登聚寳山分韻得春字¶
蹤跡憐身拙登臨縱目頻江山如好客花烏故餘春落¶
<pb:KR4e0028_WYG_001-15a>¶
落行藏異悠悠歳月新數莖初白髪朝夕為思親¶
　　　西洲曲¶
送郎下西洲畏儂不回顧恨煞浪頭風轉向烟中樹烟¶
樹冷茫茫風来吹㫁腸贈我雙環鐲不如置道傍¶
　　　金華洞天¶
洞天萬仞落空翠神仙何年上青霄蛟龍已去荒窟宅¶
雞犬無聞遺井瓢氷湍灑灑暗猶落巖雪陰陰春不銷¶
我欲乘風問生術林間黄精深雨苖¶
<pb:KR4e0028_WYG_001-15b>¶
　　　北山草堂¶
草堂面面近嶙峋白石蒼苔不染塵澗瀑倒吹千嶂雨¶
山花遲發半巖春雲封竹戸常無徑僧到斜陽可結隣¶
松下茯苓今已老那堪車馬悞閒身¶
　　　題鞠隐堂巻¶
玉雪為顔白髪鮮児孫滿眼見曾𤣥彩衣獻夀三春酒¶
黃菊當期九月筵天上蟠桃今已熟堂隂萱草故争妍¶
丹青觧冩名門徳留取家聲奕世傳¶
<pb:KR4e0028_WYG_001-16a>¶
　　　展聞人先生墓¶
　聞人先生孟兼受業先師也往拜墓側詩以哀之¶
免魄何年掩少微裵回馬鬣涕頻揮十年燈火人何在¶
一代文章事已非衰草含烟天漠漠空林落葉雨霏霏¶
傷情更有山陽笛吹徹梅花未忍歸¶
　　　秋興¶
白露盈盈上碧枝蒹葭正老月明時危樓獨倚聴歌細¶
静榻孤眠琢句遲厯亂松棲烏夢幻縱橫楓落鹿蹤迷¶
<pb:KR4e0028_WYG_001-16b>¶
琅玕戞玉千竿外疑有髙人住水湄¶
　　　都中贈風鑑僧¶
祖師相法此心通西笑長安只向東自我作災還作福¶
與人言孝復言忠看得定時原不定悟来空處轉非空¶
八識田中橫七尺大家歸認主人翁¶
　　　漫興¶
梨花半開夜雨催無奈李花如雪堆門前美人不見來¶
東風楊栁吹千迴¶
<pb:KR4e0028_WYG_001-17a>¶
青驄驕嘶金鞿銜美人二月裁春衫江頭麥秀青漸漸¶
西湖放船開錦帆¶
　　　楊栁詞¶
栁色青青栁葉齊送君江上朔雲低妾似栁條全繋恨¶
君如栁絮逐東西¶
槎得鵝児嫩欲黃輕寒初試怯羅裳柔條不禁隨風舞¶
薄恨猶能繋妾腸¶
　　　賦得可憐人度可憐宵¶
<pb:KR4e0028_WYG_001-17b>¶
燈花剔瘦鬢上蟬梭雞雨聲泣紅綿瓦盆盛水渇如漆¶
埀額不照鴉紋𤣥青奩無脂陂陀小單衾著膝看霜曉¶
飢蟲食粉化蛾飛芙蓉盡乾春燕少去年買塢種楊栁¶
春去采芝秋縛帚荒烟碾塵髙似樹蠐螬樸墨入馬口¶
空條漸老月漸稀月時空有雨灑衣花房遣夢化為蜜¶
醒時不見蝴蝶飛三更食蜜如食澱寒鴉孤棲不穿線¶
鬼母輕揺蜀國絃外孫慵貼邯鄲絹天河水决弓聲催¶
漏板銅銷冷如箭香軿叠綠垂花鈴乙夜采蘭燒至丁¶
<pb:KR4e0028_WYG_001-18a>¶
忽剪茱萸作秋宛懶從鏡裏留星星龜甲無心老紅暈¶
橫取金蠶報雙鬢鵞黃不度(闕/)上風蠟淚新痕為誰盡¶
　　　補牛尾八闋樂歌辭¶
葛天氏之世人民康乂樂由此興始教三人操牛尾投¶
足而歌八闋攷吕氏春秋頗載八闋之名然而樂辭不¶
傳後世間有擬作率以今辭敷古題雖多昌明之氣終¶
鮮邃穆之風乃按其時代以補為歌辭¶
　　　一曰載氏¶
<pb:KR4e0028_WYG_001-18b>¶
彼民之初生兮靡慝彼熙載兮不知不識彼一人兮操¶
要㑹以立極¶
　　　二曰𤣥鳥¶
鴯之來民迎禖矣鴯之歸民財阜矣相甲厯以制冝之¶
子兮勤施¶
　　　三曰遂草木¶
而萌肇茁而彚彌稷乃攘乃剔蕃其質中我宫室中我¶
琴瑟¶
<pb:KR4e0028_WYG_001-19a>¶
　　　四曰奮五榖¶
種之嘉播乃畬(叶音/賖)出而作趙其鎛倉斯千祝百年乃¶
昭率育乃遊鼓腹¶
　　　五曰敬天常¶
聿康囘自神兮彼天折其柱維民彛俶亂兮疇日監而¶
在兹迺維其斁(叶音/妬)迺安其度¶
　　　六曰達地功¶
若掘大象兮調太鴻乘精拱黙兮耳目内通維率九寰¶
<pb:KR4e0028_WYG_001-19b>¶
以承流兮順軌從風亮天工兮一人斯隆¶
　　　七曰依地徳¶
彼奠而靡隳兮惟厚取財而勿匱兮惟百耕者餘餼宿¶
隴首俾我不武法其隂徳¶
　　　八曰總萬物之極¶
睠羣生氣莫閼芸萬百一何轕應不求兮聚必奪紹物¶
開智兮一物胥逹¶
　白石山房逸藁巻上¶
