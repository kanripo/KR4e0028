# -*- mode: mandoku-view; -*-
#+TITLE: 白石山房逸藁
#+DATE: 2015-08-25 00:16:47.014135
#+PROPERTY: ID KR4e0028
#+PROPERTY: BASEEDITION WYG    
#+PROPERTY: JUAN 跋張孟兼白石山房詩卷
<pb:KR4e0028_WYG_003-1a>¶
　跋張孟兼白石山房詩巻¶
　　　　　　　　　　　　　義門鄭　淵¶
　古人未嘗欲隠也其忠不行然後放情肆志於烟霞¶
　泉石間葢不得已也同邑張君孟兼築室白石山中¶
　為讀書之地其志豈欲隠哉葢欲養其所學以適當¶
　世之用耳方今明良相逢千載一時孟兼負其所學¶
　幡然而起亦既施教成均主事祠曹㓜學壮行之志¶
　将于是而展焉行見道徳文章衣被後學上承聖天¶
<pb:KR4e0028_WYG_003-1b>¶
　子之寵光是則白石山房将藉之而有餘榮其視指¶
　終南為捷徑者皆見棄於吾孟兼孰得孰失當必有¶
　辨之者矣¶
